---
layout: post
title: Nic się nawet nie zaczęło
---

Tyle już dni<br>
przepalonych żarówek w oczach<br>
drzwi ust uchylonych i niedomkniętych<br>
chwil minionych niezapamiętanych<br>
kolejnych szalików i rękawiczek<br>
zgubionych i nieodnalezionych

Papier już dawno pożółkły<br>
rysunki zatarte, słowa niewyraźne<br>
a przecież jeszcze nic się nawet<br>
nie zaczęło

A może te wszystkie godziny<br>
spędzone na wsłuchiwaniu się<br>
w pomruk ulic, myśli niewypowiedzianych<br>
w ciche jęki codzienności<br>
we własne żale powtarzane po tysiąckroć<br>
może wszystko to było siebie warte?<br>
Warte  mnie<br>
nas

warte tych zziębniętych palców<br>
którymi smagamy po omacku<br>
śmiejącą się ciszę

Być może to na nic, może <br>
zbyt zimne już dłonie, zbyt przekwitnięte<br>
albo zbyt młode jeszcze i zbyt stare już

ach, dorzuć do ognia<br>
jeszcze trochę popiołu