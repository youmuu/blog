---
layout: post
title: Nic więcej
---

Nic więcej ponad spotkanie spojrzeń   
nic więcej ponad splątane dłonie   
Miną te oczy, odpłynie uścisk   
znikną gdzieś w dali znajome ramiona   
szkarłat będzie nam przypominać   
jak słońca czarę, przez krew i przez wina   
przelewał zmierzch   
szepcząc przepraszam białym ramionom   
które wtedy dźwigały mój świat   
   
Jedno tylko słowo było mi tam dane   
kruche “zapomnij” w koniczynę splątane   
niedbale rzucone na pastwę pszenicy,   
na pożarcie chabrom, makom i wyce   
Wątpili, lecz wytrwałem. Upadłem, lecz żyję   
uchowałem słowa od łez nieboskłonu.   
Z miłości do kwiatów idę wciąż boso   
z miłości do ciebie kaleczę wciąż dziąsła   
potykając się o czułe jeszcze “kocham”   
w którego sidła pcha mnie “zapomnij”   
   
Pozostało mi tylko pamiętać   
uważać na siebie i troszczyć się o kwiaty   
żyć więcej niż wspomnieniem twych dłoni i oczu   
więcej niż tęsknotą do smaku herbaty   
