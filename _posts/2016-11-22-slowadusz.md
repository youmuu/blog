---
layout: post
title: Słowa dusz
---

Słowa, które wypowiada dusza, kruche są, niezgrabne jakieś<br>
nawet, jeśli się przyjrzeć, często pełne dziur<br>
niedopracowane, nikłe, mało<br>
znaczące<br>
jeśli by je porównać do tych pięknych gołębic, splątanych w biżuterię<br>
wypowiedzianych z ust, wyczarowanych przez myśl


A jednak, mimo ich tej śmiesznej, nieeleganckiej bezpośredniości<br>
ukochałem słowa dusz<br>
ganiam za nimi, kiedy, onieśmielone czułością,<br>
kryją się za rogiem uczuć<br>
poukładanych w schludne stosiki


Nie wyciągam ręki, nie tykam wścibskim palcem –<br>
zwykle dłonie chowam w kieszeniach –<br>
li chwycę te słowa spojrzeniem, fotografią<br>
i sam uciekam