---
layout: post
title: Słowa dusz
---

Słowa, które wypowiada dusza, kruche są, niezgrabne jakieś  
nawet, jeśli się przyjrzeć, często pełne dziur  
niedopracowane, nikłe, mało  
znaczące  
jeśli by je porównać do tych pięknych gołębic, splątanych w biżuterię  
wypowiedzianych z ust, wyczarowanych przez myśl


A jednak, mimo ich tej śmiesznej, nieeleganckiej bezpośredniości  
ukochałem słowa dusz  
ganiam za nimi, kiedy, onieśmielone czułością,  
kryją się za rogiem uczuć  
poukładanych w schludne stosiki


Nie wyciągam ręki, nie tykam wścibskim palcem –  
zwykle dłonie chowam w kieszeniach –  
li chwycę te słowa spojrzeniem, fotografią  
i sam uciekam